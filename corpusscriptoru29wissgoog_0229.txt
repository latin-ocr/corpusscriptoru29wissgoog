De duplici martyrio e.‘2-5. 223

tem, si spiritus illius regnet in nohis et si illius uoluntati obtem-

, peretur in terris, quemadmodum in caelis nulla est rebellio. quoniam

autem homines ex sese nihil habent uirtutis, quidquid per nos recte

geritur cedit in gloriam Dei et ideo thesaurum diuinae potentiae

⁵ promit interdum ex uasis fictilibus, ut sublimitas sit uirtutis Dei et
non ex nobis·

Ergo quamquam omnis piorum uita martyrio suo glorificat Deum 4
et Christum filium eius, nullum tamen est illustrius testimonium apud
homines quam sanguinis, hoc est uitae propter Deum contemtae et

¹⁰ mortis fortiter toleratae. reddiderunt et miracula testimonium diuinae
potentiae, praesertim apud incredulos, narn his proprie data sunt
signa, quemadmodum scribit beatus apostolus : sed semper efficacius
fuit sanguinis profusi testimonium. quot morbos insanabiles uerbo
sanarat Dominus , quot caecos illustrarat, quot mancos paralyticos

1⁵ ac debiles restituerat, quot exanimes ad uitam reuocarat ’.δ et tamen
pauci credebant in eum, et audiebat: in Beelzebub eiecit
daemonia. ceterum ubi uentum est ad sanguinem, ibi deiectum est
satanae regnum, ibi suba-ctus est mundus. commemorat et Ioannes
euangelista triplex in terra testimonium, spiritus aqua· et sanguis,

ρο quod efficacissimum est postremo recensens loce. spiritum in colum-
bae specie descendentem super Iesum uidere meruit Ioannes baptista,
311 3111 uiderint incertum. certe hoc testimonium Ioanni datum est,
quo desineret dubitare de Domino Iesu,' an ,ille esset qui baptizaret
spiritu et igni. aquae testimonium uidit Ioannes euangelista, nec

2⁵ satis constat solusne uiderit an cum multis, erat quidem hoc ingens
mysterium sacri lauacri quo delentur peccata: sed uidit aquam simul
effluere cum sanguine, qui nisi adfuisset inefficax erat aqua. quid
enim prodest aboleri peccata, nisi succedat uita iustitiae quam con-
fert sanguis‘? quamquam hi tres unum sunt: unus enim Deus est,

so qui per spiritum aquam et sanguinem declarat hominum generi uir-
tutem ac bonitatem suam: aut ideo dicuntur unum esse, quoniam
undique sibi constat testimonium nec ulla ex parte dissonat, quemad-
modum quos artissima iungit amicitia propter summum animorum
consensum u'nus animus esse dicuntur.

31, Ac iuxta sensum crassiorem haec tria praecipua sunt 111 homine 5
uitae argumenta atque etiam instrumenta. quamdiu enim pulmonis

16 Luc. 11, 15.

