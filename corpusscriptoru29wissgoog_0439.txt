PRAEFATIO.

Cum academia litterarum c. vindobonensis nouum corpus
scriptorum ecclesiasticorum latinorum qui ad optimorum et
uetustissimorum codicum fidem redigerentur ante hos sex annos
edere constituisset, Cypriani opera recensendi munus mihi ob-
tulit3 qua in re eximia eius liberalitate omnibus fere manu-
scriptis libris quorum in lectionum iudicio est aliqua auctoritas
mihi uti licuit, ut si hanc editionem cum reliquis contuleris .
scriptoris uerba innumeris ·locis emendata et ad genuinam for-
mam redacta inuenies. ex bibliothecarum uero scriniis tanta
librorum multitudo quorum non exiguam partem nemo adhuc
inspexerat praesto fuit, ut subsidiorum copia paene laborarem.
nam non ea est horum operum condicio, id quod in profanis
scriptoribus non ita raro occurrit, ut omnes codices ex uno codice
archetypo ducti unius sint stirpis in paucas quasdam familias
diuisae; quo enim frequentius et lectitabantur et describebantur
Cypriani scripta, eo procliuior erat horum emendatio et inter-
polatio eoque plures exstiterunt codicum familiae neque intactam
suorum archetyporum integritatem conseruabant apographa.
deinde non eadem est singulorum operum condicio aut una eius-
dem codicis per diuersas operum partes auctoritas3 cum enim
propter amplitudinem hoc corpus particulatim describeretur,
sua est singularum partium e diuersis archetypis prosectarum
critica ratio, suum subsidiorum instrumentum. bene igitur sin-
gulari quodam casu euenit, ut nonnulli codices uetustissimi

eidemque integerrimi hodie exstent, quorum auxilio difficilis
111. a

 

 

